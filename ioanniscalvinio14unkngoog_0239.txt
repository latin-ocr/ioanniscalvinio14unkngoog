353

DE EXOOMMUNIOA'I'IONE.

Excommunicatio est, qua manifestarii scortato-
res, adulteri, fures, homicidae, avari, rapaces, iniqui,
iurgatores , comessatores , ebriosi, seditiosi, dococto-
reS, postquam admoniti non resipuerunt, e fidelium
consortio, secundum Domini [pag. 49] mandatum eii-
oiantur. Non quod in perpetuam ruinam ac de-
sperationem eos ecclesia, coniiciat, sed eorum vitam
ac mores damnat: et nisi resipuerint, eos iam suae
damnationis certos facit. Est autem haec disciplina
ideo necessaria inter fideles, quod ecclesia corpus
Christi quum sit, eiusmodi foetidis membris pollui et
contaminari non debet, quae in capitis dedecus re-
cidunt. Deinde ne eiusmodi improborum consuetu-
dine, quod evenire solet, sancti corrumpantur. Con-
ducit et iis ipsis, suam nequitiam ita castigari, qui
alioqui indulgentia obstinatiores fierent, nunc pudore
confusi resipiscere discunt. Quod si obtineatur: eos
in communionem benigne ecclesia recipit, ac in par-
ticipationem eius unitatis, a qua exterminati fue-
rant. Ne quis autem ecclesiae iudicium contuma-
citer spernat, aut parvi aestimet , se fidelium suf-
fragiis damnatum , testatur Dominus, tale fidelium
iudicium non aliud esse, quam sententiae suae pro·
mulgationem , ratumque haberi in coelis, quod illi
in terra e erint. Habent enim verbum Dei, quo
perversos amnent3 habent verbum, quo resipiscen-
tes in gratiam recipiant (Matth. 18, 18).

DE MAGISTRA'PU.

q Magistratuum functionem non modo sibi pro-
bari, acceptamque esse, testatus est Dominus , sed
honorificis insu er elogiis eius dignitatem prosequu-
ωε, mirifice no is commendavit. Nam et sapientiae
suae opus esse affirmat , quod reges regnant, quod
consiliarii iusta decernunt, quod magnifici terrae sunt
iudices (Prov. 8, 15): et alibi deos nuncupat (Psal.
82, 6), quoniam negotium suum gerunt, alio etiam
loco [pag. 50] iudicium pro Dec, nou pro homine,
exercere dicuntur (Dent. 1, 17). Et Paulus ¹) (Rom.
12, 7), inter Dei dona, praefecturas nominat. Ubi vero
longiorem de iis disputationem instituit, clarissime do-

1) Instit. p. 476.

CATEOHISMUS.

 

354

cet, eorum potestatem Dei ordinationem esse. Ipsos
autem ministros esse Dei , bene ayentibus in laudem,
malis· ad iram ultores (Rom. 13, 4). Quam ob rem
prmcipum ac magistratuum est, cogitare, cui in suo
munere serviant, nec quidquam indignum Dei minis-
tris ac vicariis admittere. Tota autem eorum prope
sollicitudo in hoc incumbere debet, ut publicam reli-
gionis formam impollutam conservent, ut populi vi—
tam optimis legibus forment, ut suae ditionis bonum
ac tranquillitatem publice privatimque procurent.
Haec autem obtineri nequeunt, nisi iustitia et iudi-
cio, quae duo illis a propheta potissimum commen-
dantur· (Ier. 22, 2 ss.). Iustitia ¹) quidem eet, irme-
centes ‘m fidem suscipere ‚ complecti, tueri , vindicare,
liberare: iudieium autem, impiorum audaciae obsistere,
vim comprimere, delicta punire.. subditorum vicissim
partes sunt, praefectos suos non modo honorare et
revereri: sed eorum quoque salutem ac prosperita·-
tem Domino precibus commendare, corum imperio
sese ultro subiicere, edictis ac constitutionibus pa-
rere, onera quae ab illis imponuntur non detrec-
tare, seu vectigalia sint, seu tributa, seu munera ci-
vilia, et quidquid est eiusmodi. Neque vero iis so-
lum praefectis obsequentes nos praebeamus oportet,
qui probe, et qua debent fide imperium administrant:
sed eos quoque ferre convenit, qui potestate sua in-
solenter abutuntur, donec legitimo ordine simus ab
eorum iugo liberati. Nam ut bonus princeps, divinae
beneficentiae documentum est, ad [pag. 51] salutem

. hominum conservandam: ita malus et improbus,

eius flagellum est, ad castiganda populi delicta. Hoc
tamen in universum habendum est, utrisque datam
a Deo potestatem: neque illis resisti posse, quin
Dei ordinationi resistamus. At vero ²) in praefecto-
rum obedientia unum semper excipiendum, ne ab
eius obedientia nos deducat, cuius decretis reyum om-
nium iussa cedere par est. Dominus erqo rese est re-
yum, qui uhi os aperuit, unus pro omnibus simul ac
supra omne-3, est audiendae. Iis deinde, qui nobis prae-
sunt, hominibus subiecti simus: sed non nisi in ipso.
Adversus ipsum si quid imperent, nullo sit nec loeo,
nec numero: sed illa potius sententia locum habeat,
obediendum Deo magis quam hominibus

1) Inue. p. 482. ‘ 2) Ima. p. 513 seq.

FINIS.

Calvina opera. Vol. V.

