 

IOAN. CALVINUS
Plo LEcrom S.

Etsi iam eum fructum apud pios aliquot viros Epistulae istae nostrae ediderunt, qui spem ali-
quanto maiorem mihi in posterum faciat: quoniam tamen et familiares quosdam meos, et alios non paucos,
a quibus lectae fuerunt, etiamsi mihi verbotenus assentiantur, non tamen magnopere hinc commoveri
sudio, quod duram asperumque nimium conditionem a me sibi causentur imponi: non minimum visus sum
mihi operae pretium facturus, si paucis hic probos omnes obtestarer, ac per tremendum illud Dei nomen
obsecrarem, ne quas e Dei verbo sumptas exhortationes hic habent, perinde accipiant, ao si fabula sibi a
poeta, aut a rhetore aliquo declamatio recitetur, quam plausu blandisque acclamationibus satis sit acce-
pisse: verum et vitae doctrinam tradi sibi meminerint, quae non aliter quam obtemperando rite appro-
betur: et eam ipsam doctrinam Dei verbum esse cogitent, quod impune ludibrio habituri non sint. Quam
sententiam quia pluribus in praesentia verbis persequi non licet, uno Iezechielis prophetae vaticinio sum-
matim complectar. Insignis est locus (33 , 31 ss.) qui et in Iudaeorum exemplo quandam infelicis
huius saeculi effigiem repraesentet ‚ et terribili divini iudicii exspectatione merito nos percellere debeat.
'turmatim (dicebat prophetae Dominus) ad te veniunt, coram te sedent, verbaque tua audiunt, sed ea
non exsequuntur. Ludibrium enim in ipsorum ore, et cor eorum in avaritiam inclinatum. Et factus es
illis non secus ac ludicra cantio sonorae dulcedinis, quandoquidem verbis tuis intentas habent aures, quae
exsequi non curant. Sed quum tempus venerit (quod certe iam instat) cognoscent apud se fuisse pro-
·phetam. Vale. Genavae, pridie Idus Ianuarii. Anno 1537.

