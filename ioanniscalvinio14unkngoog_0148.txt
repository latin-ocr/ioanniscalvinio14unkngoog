171 PSYOHOPANNYOHM 172

pore una emori, in die iudicii utrumque resurgere. ¹) Et aliquanto post tempore, Ioannem episcopum
romanum, quem schola parisiensis ad palinodiam adegerit. ²) Verum saeculis aliquot sopitum , nuper per
aliquot ex Anabaptistarum faece excitatum , scintillas emisit. Hae vero longe lateque pervagatae, iustas
faces accenderunt: quae utinam pluvia illa voluntaria, quam Dominus haereditati suae segregavit , primo
quoque die exstinguantur. Agam autem citra ullius odium, citra privatam cuiusquam contumeliam, de-
nique citra conviciandi procacitatem, ut iure nullus queri debeat se laesum aut leviter etiam offensum
esse. Quanquam spectare hodie aliquos licet, insana carpendi, mordendi, sugillandi libidine aestuantes,
quos si summo digito attingas , flebiliter deplorant scindi unitatem ecclesiae ‚ violari caritatem. His re-
sponsum sit, primum, nullam nos agnoscere unitatem, nisi in Christo: nullam caritatem, nisi cuius ipse
sit vinculum. Esse ergo hoc caput conservandae caritatis , ut fides nobis sancta atque integra maneat.
Deinde, nulla caritatis offensione hanc disputationem transigi posse: modo tales aures afferant, qualem
ego linguam afferre statui. 'ribi autem, ornatissime vir, hanc lucubratiunculam nuncupare, quum multis
nominibus visum est: tum hoc praesertim uno , quod inter istos vanarum opinionum tumultus , quibus
spiritus vertiginis ecclesiae quietem exagitant ‚ firmum te ac integrum summa prudentia ac moderatione
consistere perspicio. ·
Aureliae , M. D. XXXIV.

 

ῳ*

1) Euseb. Eccl. hist. 1. 6. c. 26. (37). Aug. lib. de Baetes. c. 83. 2) Ioann. 11. de quo Gerson in ser-
mone pasch. priore.

 

