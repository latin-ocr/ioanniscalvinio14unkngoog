39 DE CLEMENTIA , ιο

Fallit enim vitium specie vix-uitis et umbra,

Quum sit triste habitu, vultu ue et veste severum.

. ec dubie tanquam frugi lau atur avarus,

Tanquam parcus homo et rerum tutela suarum.
Seneca epist. VL: Vitia nobis sub virtutum nomine
obrepunt, temeritas sub 'titulo fortitudinis latet.
Hanc sententiam eleganter constrinxit verborum com-
pendio Publius Mimographus: Timidus se cautum
vocat, sordidus parcum. ¹) Quod si verum aliquando
fuit, magno nostro malo hodie verissimum experi-
mur.

Siqua impresseris] Significanter posuit hoc ver-
bum quasi diceret neque descriptionem, neque pictu-
ram sufficere: adeo facilis est lapsus in virtutibus dis-
cernendis, propter illam, ut Quintilianus yocavit,
vitiorum viciniam. Sic Seneca epist. VL: In his
magno periculo erratur, his certas notas imprime.
Contrarium est signa conturbare Ciceroni libro sep-
timo epist. ad Atticum.

Quomodo confirmet eam, et usu suam faciat] Al-
ludit ad usucapiones‚ et praescriptiones iuriscon-
sultorum. Quomodo etiam epist. VL: Semel traditi
boni perpetua ssessio est, virtus non dediscitur.
Hoc est quod 'cunt philosophi, animum hominis,
prout virtutibus aut vitiis assuescit, eorum habitum
contrahere. Habitus autem sunt acquisitae qualita-
tes, quibus ad nostros affectus bene vel male nos
habemus. Sic accipio locum Aristotelis secundo
Ethicorum‚· moralem virtutem ex consuetudine com-
parari. Abeunt enim studia in mores, ait Ovidius,
et apud Curtium lib. V.: Consuetudo natura dicitur
pfltentior: Marius apud Salustium: Mihi, qui om-
nem aetatem in artibus optimis egi, bene facere iam
ex consuetudine in naturam vertit' Et Aristoteles
Problem. sectione VIII. dicit consuetudinem in na·
turae habitum transformari.

Nullam vero ex munibus] Iam Seneca ab ipsius
virtutis commendatione artificiose incipit, quae ex
aequo apud omnes [pag. 28] homines valeat. Vix
enim ullum operae pretium faceret, si sola honesti
contemplatione, Neroni et aliis principibus commen-
daret clementiam. Scimus ita esse natura compa-
ratum, ut specie utilitatis aut voluptatis magis affi-
ciamur, quam illis Stoicorum paradoxis, a sensu
populari abhorrentibus. Sive igitur cum Stoicis in
nuda honestatis conspiratione versamur, san's co no-
mine placere potest clementia, quae societatem hu·
manain complectitur. Seu ad voluptatem tendimus,
seu spe commodi ducimur , et hic clementia locum
suum retinet, et dignitatem.

Quum nulla humanior sit] Argumentum a con-
iugatis. Sunt enim ,derivata homo et humanus. Lo-
cus est in Topicis a coniugatione verborum, quam

 

1) Leqe: Timidus vocat se cautum, parcum sordidus.

 

Graeci συζυγίαν vocant, et coniugata ipsa σῦζὺγα, ut
si compascuus sit ager, licet compascere. ‘ est
hanc argumentationem Quintiliano tam nullius pon-
deris visam esse, ut ridiculum adiicere putaverit,
nisi Cicero usus esset: quum haec ipsa sit finitima
ei quae ab etymologia ducitur. Ergo quemadmodum
,Terentianus Chremes, quia homo est, nihil humani
alienum a se putat, ita hic Seneca arguit esse hanc
,homini convenientissimam virtutem , quae omnium
humanissima est. Humanitatis nomen varie usurpa-
tur. In hoc loco ea est, quae a Gellio describitur
lib. XIII. dexteritas quaedam, benevolentiaque erga
omnes homines promiscua, Graecis φιλανθρωπία.

Inter noa, qui hominem sociale animal] Eadem
verba ex disciplina Stoicorum a Seneca repetuntur
libro septimo de Beneficiis, ac si diceret hanc unam
rationem satis efficacem fore, si cum Stoicis esset
disputatio, clementiam esse quoddam quasi vincu-
lum humanae societatis et cognationis. Est enim sta-
tum inter eos axioma, homines hominum causa esse
genitos, ut mutuas vicissim operas praestent, ut in
commune consulant, ut se suaque quatenus publici
commodi refert, in commune conferant. Verum
statim Epicurei Cyrenaicique reclamabunt, qui ut
nihil suis voluptatibus decedere volunt, minime ad
88 pertinere contendent, ut suo dispendio alienum
procurent impendium. Cum iis ne sit illi conflic-
tandum, facit ut hanc virtutem suae utilitati con-
sentaneam esse intelligant. De hac autem humani
generis societate loquitur satis copiose Cicero lib.
Offic. Π. et II. de Finibus. Atque, ut ad Archytam
scripsit Plato, non sibi se soli esse natum memine-
rit, sed patriae, sed suis, ut perexigua pars ipsi re-
linquatur. Paulo post: Eadem ratio facit hominem ho-
minum appetentem, cumque iis natura et usu et ser-
mone congruentem, ut profectus a caritate domestico-
rum ac suorum, currat longius, et 88 implicet, primo ci-
vium, deinde omnium mortalium societati. Platonis
verba, quae a Cicerone allegantur, hodie [pag. 29] quo-
que exstant in epist. ad Archytam. Cicero tamen
haec eadem Stoicis tribuit in primo Officiorum. Ari-
stoteles quoque Polit. IH.: Dictum est natura esse
hominem civile animal ac sociale, ex quo fit, utetiam
si nihil indigeant mutuo auxilio, nihilominus affec-
tent vitae societatem. Ne hic sim impendio proli-
xior, vide Senecam epist. VI. epist. XLVIII.

Communi bono yenitum]‘ Talem Stoicum Cato-
nem descripsit nobis Lucanus lib. 11.:

Nec sibi, sed soli genitum se credere mundo.
Item:

In commune bonne.

Seneca lib. I. de Ira: Homo in adiutorium mutuum
generatus est. Iuvenalis Satyra IX.:

Principio indulsit communis conditor illis
Tantum animam, nobis animum quoque, mutuus ut nos
Adfectus petere auxilium, et praestare iuberet.

